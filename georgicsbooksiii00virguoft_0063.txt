LIBER JV. 324—383.

Cyrene soror, ipse tibi, tua maxima cura,

tristis Aristaeus Penei genitoris ad undam

stat lacrimans, et te crudelem nomine dicit.'
Huic percussa nova mentem formidine mater
‘Duc, age, duc ad nos3 fas illi limina divum
tangere’ ait. Simul alta iubet discedere late
flumina, qua iuvenis gressus inferret. At illum
curqata in montis faciem circumstetit unda
accepitque sinu ‘vasto mis-itque sub amnem.
Iamque domum mirans genetricis et umida regna
speluncisque lacus clausos lucosque sonantes
ibat, et ingenti motu stupefactus aquarum

omnia sub magna labentia flumina terra
spectabat diversa locis, Phasimque Lycumque

et caput, unde altus primum se erumpit Enipeus,
unde pater Tiberinus, et unde Aniena fluenta
saxosusque sonans Hypanis Mysusque. Caicus,

et gemina auratus taurino cornua vultu
Eridanus, quo non alius per pinguia culta

in mare purpureum violentior effluit amnis.
Postquam est in thalami pendentia pumice tecta
perventum et nati fietus cognovit inanes

Cyrene, manibus liquidos dant ordine fontes
germanae, tonsisque ferunt mantelia villis,-

pars epulis onerant mensas et plena reponunt
pocula 3 Panchaeis adolesgunt ignibus arae;

et mater, ‘Cape Maeonii carchesia Bacchi:
Oceano libemus,' ait. Simul ipsa precatu&
Oceanumque patrem rerum Nymphasque sorores,

centum quae silvas, centum quae flumina servant.

59

355

365

370

380

